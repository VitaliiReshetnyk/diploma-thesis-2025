# diploma-thesis-2025
Порівняння алгоритмів MP та OMP для розрідженого відновлення сигналів із різними словниками (гаусівським, Мейєра, поліноміальним, Хаара).


Цей репозиторій містить повний код, реалізований у межах бакалаврської роботи на тему порівняння алгоритмів Matching Pursuit (MP) та Orthogonal Matching Pursuit (OMP) для розрідженого відновлення сигналів із використанням різних словників.

Мета дослідження — оцінити ефективність жадібних алгоритмів MP та OMP при реконструкції сигналів, що були синтезовані як розріджена лінійна комбінація атомів з таких типів словників: гаусівського, вейвлетного Мейєра, поліноміального та вейвлетного Хаара. Алгоритми оцінювались за метриками: середньоквадратична помилка (MSE), середня абсолютна помилка (MAE), RMSE, відношення сигнал/шум (SNR), пікове SNR (PSNR), косинусна подібність та коефіцієнт кореляції Пірсона.

Було проведено серію експериментів:
– відновлення ідеальних сигналів (без шуму),
– відновлення сигналів у зашумлених умовах із додаванням нормального шуму,
– сценарії з невідповідним словником, де сигнал створений одним словником, а відновлюється іншим.

Проєкт містить модулі для створення словників, реалізації алгоритмів MP та OMP, а також допоміжні функції для розбиття сигналів на патчі, денойзингу, інпейнтингу, компресії та суперрезолюції. Усе реалізовано мовою Python з можливістю масштабування та зміни параметрів (розмір патча, кількість атомів, рівень шуму тощо).
